---
title: "De rijkste man van Babylon"
description: "Zo'n 8000 jaar geleden ontstond in Babylonië voor het eerst een stad met ongekende rijkdom en luxe dat het reizigers aantrok van overal in de oude wereld. Omdat papier nog niet bestond werd alles op tabletten van klei genoteerd. Hierdoor kunnen we vandaag nog steeds lessen trekken uit de verhalen die onze voorouders ons achtergelaten hebben."
authors:
  - "Bert"
banner: "img/content/blog/wijsheid-van-babylon/banner.jpg"
banner_author: "Eva Cornejo"
banner_site_url: "https://www.vecteezy.com/vector-art/2283132-businessman-attract-money-dollar-coins-with-a-large-magnet"
banner_site_title: "Vecteezy.com"
categories:
  - Beginnen met investeren
  - George S. Clayson
  - The Richest man in Babylon
collection_navigation_title: "Beginnen met investeren"
collection_navigation_url: "/categories/beginnen-met-investeren/"
collection_navigation_vorige_url: "/blog/iedereen-kan-beginnen/"
collection_navigation_volgende_url: "/blog/brokers/"
---

Zo'n 8000 jaar geleden ontstond in Babylonië voor het eerst een stad met ongekende rijkdom en luxe. Deze stad, Babylon genoemd, sprak zo tot de verbeelding dat het reizigers aantrok van de verste hoeken in de oude wereld. Omdat papier nog niet bestond werd alles op tabletten van klei genoteerd. Hierdoor kunnen we vandaag nog steeds lessen trekken uit de verhalen die onze voorouders ons achtergelaten hebben.

De tijd heeft de eens prachtige stad onder zand bedolven, maar de wijsheid van de kleitabletten wordt nog steeds gegeerd.

{{< insula >}}
> Geld is het medium waarmee succes op aarde gemeten wordt.
>
> Geld maakt het mogelijk te genieten van het beste wat de aarde te bieden heeft.  
> 
> Geld is in overvloed te vinden bij diegenen die de simpele herhalende acties verstaan die het verdienen ervan regelen.
>
> Geld volgt vandaag dezelfde strategie voor de rijksten zoals die ooit deed voor de welvarende mannen in Babylon.
{{< /insula >}}

# De Man Die Goud Verlangde

Bansir, de wagenbouwer van Babylon, was bedroefd. Terwijl hij op zijn lage muur zat die zijn woning omringde staarde hij ontmoedigd naar zijn simpel huis en de open werkplaats waarin een gedeeltelijk voltooide strijdwagen stond.

Zijn vrouw verscheen regelmatig aan de open deur. Haar heimelijke blikken in zijn richting waren een herinnering dat het eten bijna op was en dat hij aan het werk moest zijn om zijn strijdwagen af te maken.
Gaan timmeren en zagen, polijsten en verven om vervolgens het leer strak over de wielranden te spannen en de strijdwagen klaar te maken voor levering, zodat hij zijn vergoeding bij zijn rijke klant kon ophalen.

Niettemin zat zijn dikke, gespierde lichaam stijf tegen de muur. Zijn trage geest worstelde geduldig met een probleem waarop hij geen antwoord kon vinden.

De hete, tropische zon, kenmerkend voor deze vallei van de Eufraat, sloeg genadeloos op hem neer. Zweetdruppels vormden zich op zijn voorhoofd en druppelden ongemerkt naar beneden om zich te verliezen in de harige jungle op zijn borst.

Achter zijn huis torende de hoge met versieringen bezette muur rond het paleis van de koning. Niet veel verder stond stond de beschilderde toren van de Tempel van Bel, deze was zo hoog dat het de hemel in twee splijtte. In de schaduw van deze grandeur stond zijn nederig huis en vele andere armzalige, minder goed onderhouden woningen.
Dit was een typisch beeld van Babylon, een mengeling van grootsheid en ellende, van duizelingwekkende rijkdom en schrijnende armoede, verspreid zonder bepaald plan of systeem binnen de beschermende muren van de stad.

Achter hem, als hij zich had willen omdraaien en kijken, verdrongen de rijken met hun luidruchtige wagens de in sandalen geklede handelaars en blootvoetse bedelaars. Maar zelfs de rijken moesten zich naar de goten wenden om de weg vrij te maken voor de lange rijen slaafse waterdragers die "in opdracht van de koning", elk een zware geitenzak gevuld met water droegen om de beroemde hangtuinen te begieten.

Bansir was te verdiept in zijn eigen gedachten om het warrige geroezemoes van de drukke stad te horen. Het onverwachte getokkel op de snaren van een bekende lier wekte hem uit zijn gemijmer. Hij draaide zich om en keek naar het lachende gezicht van zijn beste vriend Kobbi, de muzikant.

{{< figure 
  src="/img/content/blog/wijsheid-van-babylon/kobbi-320.jpg" 
  title="Kobbi de muzikant" 
  class="inline-figure"
  attrlink="https://www.vecteezy.com/vector-art/3540665-greek-gods-ancient-religion-greece-history-zeus-athena-poseidon-character" attr="van onyxprj_art via Vecteezy.com" 
>}}

"Mogen de Goden u zegenen met grote gulheid, mijn goede vriend," begon Kobbi met een uitgebreide begroeting. "Toch lijkt het erop dat ze al zo vrijgevig zijn geweest dat je niet hoeft te werken.
Het doet me genoegen je met zoveel voorspoed aan te treffen. Meer nog, je zou mij plezier doen als ik in je geluk mocht delen. Alstublieft, wil je uit je beurs, die moet uitpuilen - want anders zou je nog bezig zijn in uw winkel - twee nederige duiten nemen om ze aan mij uit te lenen tot na het feest van de edelen hedenavond? Jij zal ze niet missen voordat zij worden teruggegeven."

"Als ik twee duiten had," antwoordde Bansir somber, "zou ik ze aan niemand kunnen uitlenen, zelfs niet aan jou, mijn beste vriend, want ze zouden mijn fortuin zijn, mijn hele fortuin. Niemand leent zijn hele fortuin uit, zelfs niet aan zijn beste vriend."

"Wat," riep Kobbi uit met oprechte verbazing, "Gij hebt niet één duit in je beurs, en toch zit je als een standbeeld op een muur! Waarom maakt gij die wagen niet verder af? Hoe kan je anders voorzien in uw nobele eetlust? Dat is niets voor jou, mijn vriend. Waar is je eindeloze energie? Is er iets dat je verontrust? Hebben de Goden je met problemen opgezadeld?"

"Een kwelling van de Goden moet het zijn," beaamde Bansir. "Het begon met een droom, een zinloze droom, waarin ik dacht dat ik een man van hoge stand was. Aan mijn riem hing een knappe beurs, zwaar van munten. Er waren duiten die ik met achteloze vrijheid uitdeelde aan de bedelaars; er waren zilverstukken waarmee ik sieraden kocht voor mijn vrouw en wat ik maar wenste voor mijzelf; er waren goudstukken die mij verzekerd lieten voelen over de toekomst en mij mijn vrees wegnamen om mijn zilvers te spenderen. Een heerlijk gevoel van tevredenheid gaf dat me! Gij zoudt mij niet gekend hebben als uw hardwerkende vriend. Noch zou gij mijn vrouw hebben gekend, haar gezicht met juwelen gezegend en stralend van geluk. Zij was weer de lachende jongedame van onze eerste huwelijksdagen."

"Dat is inderdaad een aangename droom," merkte Kobbi op, "maar waarom zouden zulke aangename gevoelens u veranderen in een somber standbeeld aan de muur?"

"Inderdaad, waarom?! Want toen ik wakker werd en me herinnerde hoe leeg mijn beurs was, overviel me een bitter gevoel. Laten we er samen over praten, want, zoals de zeelui zeggen, wij tweeën zitten in hetzelfde schuitje. Als jongelui gingen we samen naar school waar de priesters om leerden wijze mannen te worden. Als jonge knapen deelden we in elkaars genot. En als volwassen mannen zijn we altijd goede vrienden geweest. We waren gelukkige onderdanen van onze klasse. We hebben lang kunnen werken en onze verdiensten vrij kunnen besteden. We hebben veel geld verdiend in de voorbije jaren, maar om de vreugde van rijkdom te kennen, moeten we erover dromen. Bah! Zijn wij niet meer dan domme schapen? We leven in de rijkste stad van de hele wereld. De reizigers zeggen dat niemand haar in rijkdom evenaart.

Rondom ons wordt er veel gepronkt met luxe en rijkdom, maar we hebben er zelf niets van. Na een half leven hard werken, hebt gij, mijn beste vriend, een lege beurs en zegt tot mij: "Mag ik zo'n kleinigheid als twee duiten lenen tot na het feest van de edelen deze nacht?" Wat moet ik dan antwoorden? Zeg ik: "Hier is mijn beurs; de inhoud zal ik gaarne delen? Nee, ik geef toe dat mijn beurs net zo leeg is als de uwe. Wat is er aan de hand? Waarom kunnen wij geen zilver en goud verkrijgen, meer dan genoeg voor voedsel en kleding? Wat is er gaande? Waarom kunnen wij geen zilvers er goudstukken bemachtigen, meer dan genoeg voor voedsel en kleding?

{{< figure 
  src="/img/content/blog/wijsheid-van-babylon/problemen.jpg" 
  class="inline-figure"
  attrlink="https://www.vecteezy.com/vector-art/1994953-young-men-friends-characters"
  attr="van jemastock via Vecteezy.com" 
>}}

"Denk ook aan onze zonen," vervolgde Bansir, "treden zij niet in de voetstappen van hun vaders? Moeten zij met toekomstige gezinnen en zonen hun hele leven tussen zulke goudschatten leven en toch, net als wij, tevreden zijn met een feestmaal van zure geitenmelk en havermout?"

"Nooit, in al de jaren van onze vriendschap, hebt gij zo gesproken, Bansir." Kobbi was verbijsterd.

"Nog nooit in al die jaren heb ik er zo over gedacht. Van 's morgens vroeg tot de duisternis me tegenhield heb ik gewerkt om de beste strijdwagens te bouwen die een mens kon maken, in de hoop dat de Goden op een dag mijn waardige daden zouden erkennen en mij grote voorspoed zouden schenken. Dit hebben ze nooit gedaan. Eindelijk realiseer ik me dat ze dit nooit zullen doen. Daarom is mijn hart bedroefd. Ik zou graag een man van welstand zijn. Ik wil land en vee bezitten, mooie gewaden omdoen en munten in mijn beurs hebben. Ik ben bereid daarvoor te werken met al de kracht in mijn rug, met al de vaardigheid in mijn handen, met al de wijsheid in mijn geest, maar ik wil dat mijn werk eerlijk beloond wordt. Wat is er met ons aan de hand?

Ik vraag het u opnieuw! Waarom krijgen wij niet de vruchten des levens, die er in overvloed zijn voor zij die het goud hebben om ze te kopen?

"Ik versta het ook niet!" antwoordde Kobbi. "Niet beter dan gij ben ik tevreden.

Mijn verdiensten van mijn lier zijn al snel op. Vaak moet ik plannen maken zodat mijn familie geen honger lijdt. En in mijn borst is een diep verlangen naar een lier die groot genoeg is om de muziek te kunnen zingen die door mijn hoofd klinkt. Met zo'n instrument zou ik mooiere muziek kunnen maken dan zelfs de koning ooit heeft gehoord."

"Zo'n lier zou u moeten eigen zijn. Niemand in heel Babylon zou hem zo mooi kunnen laten zingen, zo mooi dat niet alleen de koning, maar ook de Goden er blij mee zouden zijn. Maar hoe kunt gij die verkrijgen terwijl wij beiden zo arm zijn als de slaven van de koning? Luister naar de bel! Hier komen ze."

Hij wees naar de lange rij halfnaakte, zwetende waterdragers die moeizaam de smalle straat vanaf de rivier opkwamen. Met vijf naast elkaar marcheerden ze, elk gebogen onder een zware geitenhuid gevuld met water.

"Een keurige heer, hij die hen leidt." Kobbi wees naar de drager van de bel die zonder last voorop marcheerde. "Een vooraanstaand man in zijn eigen land, dat is gemakkelijk te zien."

"Er zijn veel knappe figuren in de rij," beaamde Bansir, "even knap als ons. Lange, blonde mannen uit het noorden, lachende zwarte mannen uit het zuiden, kleine bruine mannen uit de dichterbij gelegen landen. Allemaal marcheren ze samen van de rivier naar de tuinen, heen en weer, dag na dag, jaar na jaar. Niets van geluk om naar uit te kijken. Met bedden van stro om op te slapen en mout om te eten. Heb medelijden met de arme beesten, Kobbi!"

Medelijden krijgen ze. Maar toch, je toont me hoe wij het maar een beetje beter af hebben. Wij kunnen onszelf nog juist vrij noemen.

Het is waar, Kobbi, ook al is het een onaangename gedachte. We willen niet jaar na jaar slaafs verder leven. Werken, werken, werken! En nergens komen."

"Zouden we niet kunnen uitzoeken hoe anderen aan goudstukken komen, en doen wat zij doen?" Vroeg Kobbi.

"Misschien is er een geheim dat we te weten kunnen komen als we het maar vragen aan hen die het weten," antwoordde Bansir bedachtzaam.

"Nog vandaag," merkte Kobbi op, "passeerde ik onze oude vriend Arkad, rijdend in zijn gouden chariot. Ik moet zeggen dat hij niet over mijn nederige hoofd heen keek zoals velen in zijn stand dat zouden doen. In plaats daarvan zwaaide hij met zijn hand, zodat alle omstaanders hem mij konden zien groeten met een vrolijke glimlach. Een aandenken aan onze vriendschap.

"Men beweert dat hij de rijkste man van heel Babylon is," mijmerde Bansir. "Zo rijk dat de koning zijn hulp zou zoeken in belangrijke kwesties in verband met de schatkist," antwoordde Kobbi. "Zo rijk," onderbrak Bansir, "dat ik vrees dat als ik hem in het donkerste van de nacht zou ontmoeten, ik zijn dikke beurs in handen zou nemen."

"Onzin," verweet Kobbi, "de rijkdom van een man zit niet in de beurs die hij draagt. Een dikke beurs raakt snel leeg als er geen bron is om hem te vullen. Arkad heeft een inkomen dat constant zijn beurs vult, hoe royaal hij ook uitgeeft."

"Inkomen, daar gaat het om," verzuchtte Bansir. "Ik wil een inkomen dat in mijn beurs blijft stromen, of ik nu op de muur zit of naar verre landen reis. Arkad moet weten hoe een man een inkomen voor zichzelf kan verdienen. Denk je dat hij dat duidelijk kan maken aan een trage geest als de mijne?"

"Ik denk dat hij zijn kennis aan zijn zoon heeft aangeleerd, Nomasir," antwoordde Kobbi.

"Kobbi, gij brengt mij op een zeldzame gedachte." Een nieuw licht fonkelde in Bansir's ogen. "Het kost niets om wijze raad te vragen aan een goede vriend en Arkad was dat altijd. Het maakt niet uit of onze beurs zo leeg is als een feestzaal zonder muziekanten. Laat dit ons niet ophouden. We zijn het zat zonder goudstukken te zitten in een wereld van overvloed. We willen mannen met kapitaal worden. Kom, laten we naar Arkad gaan en vragen hoe ook wij aan een inkomen kunnen komen."

Gij spreekt met ware inspiratie, Bansir. Gij brengt mij tot een compleet nieuw inzicht.

Gij doet mij de reden inzien waarom wij nooit enige mate van rijkdom hebben gevonden. We hebben er nooit naar gezocht. Gij hebt geduldig gewerkt om de beste strijdwagens van Babylon te bouwen. Daaraan hebt gij uw beste krachten gewijd. Daarom zijt gij daarin ook geslaagd. Ik streefde ernaar een getalenteerd lierspeler te worden. En daarin ben ik geslaagd.

In die doelen waar wij ons best voor deden zijn wij geslaagd.

De Goden waren tevreden ons zo te laten doorgaan. Nu, eindelijk, zien we een licht, helder als dat van de rijzende zon. Het gebiedt ons om meer te leren, zodat ook wij floreren. Met een nieuw begrip zullen wij eervolle manieren vinden om onze wensen te vervullen."

"Laten we vandaag nog naar Arkad gaan," spoorde Bansir aan," en laten we ook andere vrienden uit onze jongensjaren, die het niet beter hebben getroffen dan wij, uitnodigen zich bij ons te voegen, zodat ook zij kunnen delen in zijn wijsheid."

"Gij hebt altijd zo aan uw vrienden gedacht, Bansir. Daarom hebt gij vele vrienden. Het zal zijn zoals gij zegt. We gaan vandaag en nemen ze met ons mee."

# De Rijkste Man In Babylon

In het mytische Babylon leefde ooit een schatrijke man, genaamd Arkad. Hij was wijd en zijd bekend om zijn enorme rijkdom. Daarnaast was hij gul van karakter en liefdadig voor hulpbehoevenden. Arkad was vrijgevig in zijn eigen uitgaven, maar toch groeide zijn rijkdom elk jaar sneller dan hij uitgaf.

En er waren vrienden uit zijn jonge jaren die naar hem toe kwamen en zeiden: "Jij, Arkad, bent gelukkiger dan ons. Jij bent de rijkste man van heel Babylon geworden, terwijl wij zwoegen om te overleven. Jij kunt de mooiste kleren dragen en je kunt genieten van het fijnste eten, terwijl wij ons tevreden moeten stellen met het feit dat wij ons gezin kunnen kleden in schappelijke kleren en hen zo goed mogelijk te eten kunnen geven.

"Toch waren we eens gelijk. We studeerden onder dezelfde meester. We speelden samen dezelfde spelletjes. En noch in de studies noch in de spelen heb je ons overtroffen. En in de jaren daarna een even eerzame burger geweest als ons. 

"Noch heb je harder of loyaler gewerkt, voor zover wij kunnen zien. Waarom zou een wispelturig God u dan uitkiezen om van alle goede dingen des levens te genieten en ons negeren die het evengoed verdienen?

Daarop berispte Arkad hen en zei: "Indien gij in de jaren sedert wij jong waren niet meer hebt verworven dan een blootsvoets bestaan, dan komt dat ofwel omdat gij de rituelen niet hebt geleerd die het vergaren van rijkdom regelen, ofwel omdat gij ze niet in acht neemt.

"Het wispelturige lot is een draaid gesponnen door een valse godin die niemand blijvend goed doet. Integendeel, zij ruïneert bijna ieder man aan wie ze onverdiende goudstukken schenkt. Zij maakt achteloze opzichters, die al wat zij ontvangen spoedig verkwisten, en overvalt hen met begeerten en verlangens die zij niet meer kunnen bevredigen. Weer anderen, die zij begunstigt, worden vrekkigen en hamsteren hun rijkdommen, bang om uit te geven wat zij hebben. Wetende dat zij niet de mogelijkheid bezitten om het ooit weer te vervangen. Voorts worden zij achtervolgd door angst voor dieven en oplichters. Ze veroordelen zichzelf tot een leven van leegte en heimelijke ellende.

"Er zijn waarschijnlijk anderen, die onverdiend goud kunnen nemen. Het ook aanvullen en nog gelukkige en tevreden burgers blijven. Maar dat zijn er zo weinig, dat ik ze alleen van horen zeggen ken. Denkt u eens aan de mannen die plotseling rijkdom hebben geërfd, en kijkt u eens of dat niet zo is.

Zijn vrienden gaven toe dat van de mannen die zij kenden die rijkdom hadden geërfd, deze uitspraken klopten. Zij smeekten Arkad hun uit te leggen hoe hij in het bezit van zoveel rijkdom was gekomen, en hij vervolgde: "In mijn jeugd keek ik om mij heen en zag al het goede dat er was om mij tevreden en gelukkig te maken. En ik besefte dat rijkdom de het vermogen had om deze zaken op te tillen naar nieuwe hoogtes. Rijkdom is een superkracht. Met rijkdom zijn veel dingen te bereiken.

"Men kan het huis versieren met de mooiste meubels.  
"Men kan de verre zeeën bevaren.  
"Men kan smoefelen aan lekkernijen van verre landen.
"Men kan de sieraden kopen van de goudwerker en schone kunsten van de steenwerker. 
"Men kan zelfs grootste tempels laten bouwen voor de Goden.
"Men kan al deze dingen doen en nog veel meer die de ziel behagen.

"En toen ik dit alles besefte, besloot ik dat ik mijn deel van de goede dingen van het leven zou opeisen. Ik zou niet een van diegenen zijn die op een afstand staan, jaloers kijkend hoe anderen genieten. Ik zou me niet tevreden stellen met enkel de goedkoopste kleding die er fatsoenlijk uitzag. Ik zou niet tevreden zijn met het lot van een arme man. Integendeel, ik zou mijzelf een gast maken bij dit feestmaal van goede zaken.

"Omdat ik, zoals jullie weten, de zoon van een bescheiden koopman was. Opgegroeid uit een groot gezin met geen kans op een erfenis. En geboren ben, zoals jullie zo frank hebben gezegd, zonder superieure krachten of wijsheid, besloot ik dat als ik wilde bereiken wat ik verlangde tijd en studie noodzakelijk zouden zijn.

"Voor wat tijd betreft, die hebben alle mensen in overvloed. U, ieder van u, heeft voldoende tijd laten voorbijgaan om uzelf rijk te maken. Toch geeft u toe dat u niets hebt om dat te laten zien. Behalve uw goede families waarop u terecht trots kunt zijn.

"Voor wat de studie betreft, heeft onze wijze leermeester ons niet uitgelegd dat er twee vormen van leren zijn: de eerste vorm is datgene wat we leren en weten perfectioneren en de andere vorm is de kunst die ons leert te weten te komen wat we niet weten?"

"Daarom besloot ik uit te zoeken hoe men rijkdom kon vergaren. En toen ik daarachter was gekomen, dit tot mijn doel te maken om het goed te doen. Is het niet verstandig dat wij genieten nu wij in de warmte van de zon vertoeven? Er zal genoeg ellende op ons neerdalen zodra wij vertrekken naar de duistere geestelijke wereld hierna. 

"Ik vond werk als schriftgeleerde in de archiefzaal en elke dag werkte ik lange uren aan de kleitabletten. Week na week en maand na maand werkte ik, maar voor mijn verdiensten had ik niets om te laten zien. Eten, kleding, offers aan de goden en nog andere dingen waarvan ik mij niet herinner wat, slokten al mijn inkomsten op. Maar mijn vastberadenheid liet mij niet los. 

"En op een dag kwam Algamish, de leenman, naar het huis van de stadsmeester en bestelde een exemplaar van de negende wet, en hij zei tegen mij: 'Ik moet dit binnen twee dagen hebben, en als het werk voor die tijd klaar is zal ik je twee kopers geven.'

"Dus ik werkte hard, maar de wettekst was lang en toen Algamish terugkwam was de taak nog niet af.

"Hij was boos en als ik zijn slaaf was geweest zou hij me zeker hebben geslagen. Maar omdat ik wist dat de stadsheer dat nooit zou toestaan had ik geen schrik, dus zei ik tegen hem: Algamish, je bent een heel rijk man. Vertel me hoe ik ook rijk kan worden, en de hele nacht zal ik in de klei kerven en als de zon opkomt zal het voltooid zijn.

"Hij glimlachte naar me en antwoordde: 'Je bent een franke knaap, maar we zullen het een koopje noemen.'

"De hele nacht heb ik doorgewerkt, ook al deed mijn rug pijn en gaf de geur van kaarsen me hoofdpijn dat ik nauwelijks kon zien. Maar toen hij bij zonsopgang terugkwam waren de tabletten klaar.

"Nu', zei ik, 'vertel me wat je beloofd hebt.'

"Jij hebt jouw deel van onze afspraak vervuld," zei hij vriendelijk tegen mij, "en ik ben bereid het mijne te vervullen. Ik zal je de kennis toevertrouwen die je zoekt, want ik word een oude man en oude mannen hebben losse tongen. Wanneer de jeugd om raad komt vragen, krijgen ze de wijsheid van jaren mee. Maar al te vaak denkt de jeugd dat de aangereikte levenswijsheden niet meer toepasselijk zijn op hun tijd, en profiteert er dus niet van. Maar onthoud dit: de zon die vandaag schijnt, is de zon die scheen toen uw vader werd geboren, en die zal nog steeds schijnen als uw laatste kleinkind de geest zal laten.

"De ideeën van de jeugd, vervolgde hij, zijn heldere flitsen die oplichten als de vallende sterren die hemel schitterend maken, maar levenswijsheid is als de vaste sterren die zo onveranderlijk stralen dat de zeeman erop kan vertrouwen om zijn koers te sturen.

"Let goed op mijn woorden, want als je dat niet doet zal je de waarheid die ik je ga meedelen niet begrijpen en zal je denken dat uw nachtwerk voor niets is geweest.

"Daarna keek hij me schrander aan van onder zijn ruige wenkbrauwen en zei op een lage, krachtige toon, 'Ik ontdenkte het pad naar rijkdom toen ik besloot dat ik een deel van alles wat ik verdiende moest behouden. En dat zal jij ook doen.'

"Toen bleef hij me aankijken met een blik die ik voelde doordringen, maar hij zei niets meer.

"Is dat alles?" vroeg ik.

"Dat was voldoende om het hart van een schapenherder te veranderen in het hart van een leenman," antwoordde hij.

"Maar is niet alles wat ik verdien voor mij om te houden?" Vroeg ik. 

"Bijlange na niet!' antwoordde hij. 'Betaalt gij de klerenmaker niet? Betaalt gij den sandalenmaker niet? Betaalt gij niet voor wat gij eet? Kunt gij in Babylon leven zonder iets uit te geven? Wat hebt gij te tonen voor uw verdiensten van de afgelopen week, en het afgelopen jaar? Onnozelaar! Je betaalt aan iedereen behalve aan jezelf! Je werkt voor anderen, je kunt net zo goed een slaaf zijn en werken voor wat je meester je te eten en te kleden geeft. Als je toch een tiende van wat je verdient voor jezelf hield, hoeveel zou je dan hebben in tien jaar hebben?'

"Mijn kennis van de getallen liet mij niet in de steek en ik antwoordde: 'Zoveel als ik in één jaar verdien.'

"Je spreekt maar de halve waarheid," antwoordde hij. Elk goudstuk dat je spaart is een slaaf om voor je te werken. Elke koper die hij verdient is zijn kind dat ook voor jou kan verdienen. Als je rijk wilt worden dan moet wat je spaart verdienen, en zijn kinderen moeten verdienen, opdat alles kan helpen om je de overvloed te geven waarnaar je hunkert.

"Je denkt dat ik je bedrieg voor je lange nachtwerk,' vervolgde hij, 'maar ik betaal je duizendmaal over als je het verstand hebt om de waarheid te vatten die ik je aanbied.

"Een deel van alles wat je verdient is om voor jezelf te houden. Het mag niet minder dan een tiende zijn, hoe weinig je ook verdient. Het mag zoveel meer zijn als je kan veroorloven. Betaal eerst jezelf. Koop van de klerenmaker en de sandalenmaker niet meer dan je van de rest kunt betalen en budgetteer dat je nog genoeg hebt voor voedsel, liefdadigheid en offers aan de goden.

"Rijkdom groeit, net als een boom, uit een klein zaadje. De eerste koper die je spaart is het zaadje waaruit je boom van rijkdom zal groeien. Hoe eerder je dat zaadje plant, hoe eerder de boom zal groeien. En hoe getrouwer je die boom voedt en water geeft met regelmatige spaargelden, hoe sneller je gelukkig zult zijn onder zijn schaduw.

Met deze woorden nam hij zijn tabletten en vertrok.

"Vaak herhaalde ik zijn woorden in mijn hoofd, en wat hij zei leek me te kloppen. Daarop besliste ik om het zelf te proberen. Telkens ik betaald werd nam ik één van mijn tien koperstukken en stak ik het weg. Hoe raar het ook mag lijken kwam ik niet meer tekort. Ik merkte weinig verschil op en het lukte me om dit patroon te blijven volgen. Vaak werd ik verlijd, telkens mijn beurs begon te groeien, om het te spenderen aan de prachtige uitgestelde goederen van de verkopers xxxx

"Na de twaalfde maand kwam Algamish terug en vroeg me, 'Jonker, heb je jezelf gedurende het jaar niet minder dan één tiende van al wat je verdiend hebt uitbetaald?

"Met trots antwoorde ik, 'Ja heer, dat heb ik!' 'Goed zo,' antwoorde hij met een tevreden blik, 'en wat heb je er verder mee gedaan?'

"Ik heb het gegeven aan Azmur, de metselaar, die me vertelde over zijn reis voorbij de verste zeeën. In Tyrus gaat hij voor me zeldzame juwelen kopen van de Feniciërs. Wanneer hij terugkomt kunnen we deze voor vele malen meer verkopen en verdelen we de winst. 
