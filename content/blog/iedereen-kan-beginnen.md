---
title: "Iedereen Kan Beginnen"
description: "Geld maken is net als piano spelen een vaardigheid die je leert in stappen. Het herkennen van deze stappen en ze subsequent volgen zorgt ervoor dat je net zo goed aan geldbeheer zal doen, of beter, als de experts die eerst buiten je bereik leken."
date: 2021-12-08
authors:
  - "Bert"
banner: "img/content/blog/iedereen-kan-beginnen/banner.jpg"
banner_author: "Xolo Piks"
banner_site_url: "https://www.vecteezy.com/vector-art/2242792-grandma-having-online-communication-using-tablet"
banner_site_title: "Vecteezy.com"
categories:
  - "Beginnen met investeren"
collection_navigation_title: "Beginnen met investeren"
collection_navigation_url: "/categories/beginnen-met-investeren/"
collection_navigation_volgende_url: "/blog/hoeveel-tijd-heb-ik-nodig/"
---

Als student kwam ik voor het eerst iemand tegen die me zei dat geld maken een vaardigheid is die je kunt leren. Net zoals het spelen van piano een vaardigheid is. Daaruit volgt dat je deze vaardigheid kunt perfectioneren door er meer tijd in te steken. Meer oefenen loont dus, maar hoe begin je hier aan?

Als je piano wil leren heb je boeken, leerkrachten en websites die je op weg kunnen helpen. Ze gaan je stapsgewijs helpen meer uitdagende oefeningen te voltooien en voor je het weet ben je er mee weg. Kun je zoiets ook doen met geldbeheer zodat iedereen er goed in kan worden?

Welke lessen bestaan er om je te helpen een groter inkomen op te bouwen? Heb je trucs om een magere portemonnee tegen te gaan? Op welke manier vet je best je spaarvarkentje? Ik zocht een antwoord op al de voorgaande vragen en meer. Al zoekend naar het antwoord creeërde ik mijn eigen weg en besloot om mijn pad neer te schrijven. Zo krijg jij inzicht in alle lessen die ik heb geleerd. Minstens even belangrijk is het vermijden van fouten die ik voor jou toelicht.

Ik neem je in het volgend artikel mee naar het oude Babylon waar ik mijn eerste lessen uit leerde, daarna kijken we naar de voordelen die onze moderne wereld ons aanbiedt. Vervolgens maak ik je wegwijs in de nu misschien complexe financiële wereld. Het uiteindelijke doel is dat we op het einde van de rit met meer geld in onze portemonnee eindigen dan waarmee we gestart zijn. 