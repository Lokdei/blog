---
title: "Iedereen Kan Beginnen"
date: 2021-12-08T17:19:18+01:00
authors:
  - "Bert"
banner: "img/content/blog/iedereen-kan-beginnen/banner.jpg"
banner_author: "Xolo Piks"
banner_site_url: "https://www.vecteezy.com/vector-art/2242792-grandma-having-online-communication-using-tablet"
banner_site_title: "Vecteezy.com"
categories:
  - "Beginnen met investeren"
collection_navigation_title: "Beginnen met investeren"
collection_navigation_url: "/categories/beginnen-met-investeren/"
collection_navigation_volgende_url: "/blog/hoeveel-tijd-heb-ik-nodig/"
---

Het was toen ik studeerde dat ik voor het eerst hoorde dat geld maken een vaardigheid is, zoals het spelen van basket of piano, die je kunt verbeteren door er meer tijd in te steken. Dit klikte direct met mij, ik denk dat mensen geen concert zouden willen volgen van iemand met slechts 1 les piano onder de knie. Maar als een concert geven je uiteindelijke doel is, kun je wel duidelijke doelstellingen zetten om daar te geraken. Kun je zoiets ook doen met geldbeheer zodat iedereen er goed in kan worden?

Welke lessen moet je leren om je geld niet te verliezen? Niet in de aandelenmarkt, niet aan de overheid, en niet aan de bank? Iedereen in de financiële sector aast wel op jouw centen! En welke kennis moet je opdoen om zo veilig mogelijk jouw spaarvarkentje te verdikken?

Op zoek naar financiële verlichting ben ik zo mijn eigen pad tegen gekomen. Een pad dat begon met het ontsluieren van de esoterische termen. Het begon met starten van pensioensparen. Even later ontdekte ik de verborgen kracht van index-tracking, ofwel ETF investeren, met een kleine maandelijkse inleg. En mijn laatste stop is het verwerven van de vaardigheden om een bedrijf op mezelf te analyseren zodat ik volledig ethisch kan investeren.
