---
title: "Brokers"
date: 2021-12-08T17:20:29+01:00
authors:
  - "Bert"
banner: "img/content/blog/brokers/banner.jpg"
banner_author: "Xolo Piks"
banner_site_url: "https://www.vecteezy.com/vector-art/1967252-professional-photographer-standing-against"
banner_site_title: "Vecteezy.com"
categories:
  - "Beginnen met investeren"
  - "Brokers"
collection_navigation_title: "Beginnen met investeren"
collection_navigation_url: "/categories/beginnen-met-investeren/"
collection_navigation_vorige_url: "/blog/strategie/"
collection_navigation_volgende_url: "/blog/financiele-instrumenten/"
---

Als we aandelen willen kopen of verkopen gaan we een makelaar zoeken die ons verbindt met de markt. Telkens onze makelaar een succesvolle aankoop- of verkooptransactie tot stand brengt neemt hij een kleine commissie. Verder gaan de meeste Belgische / Nederlandse brokers ook nog de TOB beurstaks voor jou afhandelen.

Er zijn een heel aantal brokers waaruit we kunnen kiezen, hieronder is een lijst te vinden van een aantal gekende populaire brokers:

- [DEGIRO](https://www.degiro.nl/): een grote, gekende Nederlandse online broker met lage tarieven.
- [Bux Zero](https://getbux.com/): een Nederlandse broker die gaat voor de laagste kosten.
- [Re=Bel](https://www.belfius.be/retail/nl/producten/sparen-beleggen/rebel/index.aspx): het beleggersplatform van Belfius.
- [ING Investing - Beleggen](https://www.ing.be/nl/retail/investing): het beleggersplatform van ING voor particulieren.
- [IBKR](https://www.interactivebrokers.com/en/home.php): International Brokers is een groot Amerikaans beleggersplatform met toegang tot zowat iedere markt.
- [Lynx](https://www.lynx.be/): De Belgische versie van IBKR.

# Op zoek naar een passende broker

Bij het zoeken naar een passende broker waren er voor mij een aantal zaken belangrijk. Het moest een firma met een lange track record, ik wil lage kosten, het moet mijn belastingen vanzelf aangeven en het moet gemakkelijk zijn in gebruik.

## Belfius & ING

Laat ons eerst een kijkje nemen naam de beleggingsmogelijkheden die de Belgische banken ons bieden. Beide Belfius en ING hebben namelijk recentelijk hun platform voor particulieren opgericht. Ze hebben dus nog niet echt een track record om naar te kijken, maar wat me vooral tegenvalt zijn de hoge kosten die je als eindgebruiker ervaart. Zo neemt ING elk jaar 1% van je totaal vermogen af als beheerskost. Belfius wordt zeer duur als je een transactie van meer dan 2500€ wil uitvoeren. Een plus is wel dat beide apps zeer overzichtelijk zijn, en dat je aansluiten gemakkelijk is.

## Bux Zero

In de zoektocht naar lage kosten kwam ik beide Bux Zero en DEGIRO tegen. Hoewel Bux Zero de prijzenoorlog wint, betaalt deze niet automatisch je TOB beurstaks. Hierdoor moet je zelf maandelijks een belastingsbrief gaan invullen en berekenen hoeveel je moet betalen.

## DEGIRO

Met zijn lage kosten, en gemakkelijk interface is DEGIRO een aantrekkelijke broker. En DEGIRO regelt wel de TOB beurstaks voor je! Omdat dit echter een buitenlandse rekening is moet je deze eenmalig aangeven bij de Belgische overheid. Verder vond ik het aanmaken van een account zeer simpel, dit is een van mijn favoriete brokers.

## IBKR

IBKR verbindt je met meer marken dan DEGIRO, maar ik vind het vele malen moeilijker in gebruik. Het begint al bij het verwarrende proces om een account aan te maken, wat geen goed teken is! Verder moet je ook zelf je TOB aangeven.

Een leuk uniek voordeel is dat IBKR wel gratis 'paper trading' aanbiedt als je een account maakt. Hiermee kun je proefgewijs leren investeren. Het is dubbel jammer dat deze app/site zo moeilijk is om te gebruiken.

## Lynx

Lynx is de 'Belgische' versie van IBKR, achterliggend wordt hetzelfde platform gebruikt. Hier wordt de Belgische investeerder echter beter verzorgd, want de TOB beurstaks wordt wel correct doorgegeven. Verder heeft Lynx ook nog een 'basic' weergave, juist wat je als investeerder wil! Het is echter wel het enige vermelde platform dat direct een stevige start vraagt. Je moet minstens 3000€ of meer overschrijven om een rekening te kunnen openen. Verder moet je ook deze buitenlandse rekening eenmalig aangeven bij de Belgische overheid.

# Mijn Broker(s)

De platformen die mij het meest interesseren zijn DEGIRO (nl) en Lynx. Ik doe al mijn transacties via DEGIRO, maar kijk ernaar uit om een account bij Lynx te openen.

Als jij ook een account bij DEGIRO wil openen kunnen we elkaar helpen. Wanneer je deze link volgt om [een account aan te maken](https://www.degiro.nl/start-met-beleggen?id=DE84FFBA&utm_source=mgm) krijg je een voordeel. Als je binnen 3 maanden transactiekosten van 20€ of meer maakt worden deze tot aan 20€ vergoed. Daarna krijg ik ook 3 maanden met hetzelfde voordeel.
